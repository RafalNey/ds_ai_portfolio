hide: - toc

# **Rafał Ney**

<div class="centered-content" markdown="1">
Witam na stronie poświęconej moim projektom z dziedziny analizy danych, uczenia maszynowego i sztucznej inteligencji. Znajdziesz tutaj kilka projektów nad którymi pracowałem w ostanim czasie. W menu po lewej stronie wystarczy wybrać nazwę projektu.
</div>

## **O mnie**

<img src="../img/rafal.jpeg" alt="rafal_ney" width="250" height="250" align="left">

<div class="centered-content" markdown="1">
Moje życie zawodowe to dość pstrokata mozaika. Byłem specjalistą ds. marketingu, dyrektorem firmy, kucharzem, a nawet detektywem w kasynie, gdzie wykrywałem oszustów. Każde z tych doświadczeń nauczyło mnie czegoś nowego, czegoś co potem mogłem wykorzystać. Na przykład praca jako redaktor w wydawnictwie ostatecznie zaowocowała napisaniem przeze mnie książki i zbioru bajek dla dzieci, których pierwszymi czytelnikami i bezlitosnymi recenzentkami były moje córki.

Lubię wyzwania. Dlatego też jako nauczyciel historii zawsze starałem się, aby moje lekcje były ciekawe i pasjonujące. Zyskiwałem tym sympatię uczniów i nawet zostałem przez nich wybrany najlepszym nauczycielem w szkole. Oczywiście, jak każdy miałem swoje wzloty i upadki. Jeden z nich zakończył się nawet bankructwem mojej firmy i wyjazdem na 10 lat do UK za chlebem.

Dlaczego zafascynowała mnie sztuczna inteligencja? Myślę, że dlatego, bo jestem poszukiwaczem. Staram się każdego dnia być gotowy na nową przygodę, która być może czeka na mnie tuż za rogiem. A cóż może być ciekawszego jak wyprawa w nieznane, podróż do wnętrza cudzego umysłu czy odkrycie obcej cywilizacji? I tak sobie myślę, że AI jest wszystkim tym po trochu 🙂

</div>
